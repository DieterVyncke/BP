\label{ch:conclusie}

Het doel van dit stuk was te onderzoeken of er al dan niet een beter alternatief systeem bestaat voor Drupal CMS, dat zich focust op ontwikkelaars. Er werd een CMS gezocht dat bovenop het PHP framework Laravel gebouwd is.
\newline\newline
Via literatuurstudie kwam OctoberCMS boven water als CMS gebouwd op Laravel. Dit CMS zou idealiter positief moeten beantwoorden aan een systeem gefocust op ontwikkelaars. Beide CMS'en werden onderworpen aan een casus met vooropgestelde template. De werking en bevindingen werden neergeschreven. Hierna werden testen en bijkomende resultaten neergeschreven voor punten die belangrijk zijn voor ontwikkelaars bij het kiezen van een nieuw framework of systeem.
\newline\newline
Items die aan bod kwamen: leercurve, documentatie, community, performantie, beheersbaarheid en database structuur.
Met het oog op ontwikkelaars biedt OctoberCMS een snelle start met relatief kleine leercurve. Een bepaalde kennis over het framework moet eerst opgedaan worden. Maar de werking van het systeem zit logisch in elkaar waardoor de ontwikkelaar kan verder bouwen op zijn eerder opgebouwde kennis.
OctoberCMS biedt uitgebreide informatie op hun officiële site aan met voldoende code voorbeelden. Externe informatie bronnen met bijvoorbeeld tutorials en screencast zijn er nauwelijks te vinden. Een toevoeging van tutorials en/of screencasts zou de leercurve nog minder steil maken door deze praktische voorbeelden. 
De community van OctoberCMS is in twee jaar tijd uitgegroeid van de twee makers tot een groep van 141 personen die het systeem helpen verbeteren. Een actieve community waaraan dagelijks verbeteringen worden aangebracht en openstaande fouten worden hersteld. Er bestaat een forum waarop fouten en problemen op gepost kunnen worden. De hoeveelheid posten met bijhorende oplossingen blijft voorlopig beperkt. Dit zal groeien naarmate het gebruik van OctoberCMS toeneemt.
Op gebied van performantie zal OctoberCMS nooit een uitschieter worden. Mits een goede caching kan performantie wel worden opgedreven.
Voor beheersbaarheid of controle met betrekking tot coding, theming en foutboodschappen, biedt OctoberCMS een zeer gunstige uitkomst. Het systeem is ontwikkeld met de focus op ontwikkelaars en dat komt duidelijk naar voor. Er is volledige controle over het systeem en bijhorende code.
De databasestructuur is compact en bevat geen overbodige relaties. Het hergebruiken van de database voor andere doeleinden is geen enkel probleem.
\newline\newline
OctoberCMS kan een goed alternatief CMS zijn voor ontwikkelaars die op zoek zijn naar meer controle en logische werking van een systeem. OctoberCMS is een CMS ontwikkeld voor ontwikkelaars en niet onbelangrijk, bijzonder eenvoudig te beheren door de niet technische eindgebruiker/klant.
De community rondom OctoberCMS is zeer actief maar biedt voorlopig te weinig antwoord op gestelde vragen en problemen van gebruikers. Het uitzoeken van een probleem kan hierdoor zeer veel tijd in beslag nemen.
\newline\newline
Dit stuk behandelt slechts één van de meerdere bestaande CMS'en gebouwd bovenop Laravel. Het onderzoeken van enkele andere systemen kan een volgende stap zijn voor dit onderzoek.